\chapter{Opsamling og Konklusion}
\label{ch:konk}

Progression handler i daglig tale om at flytte sig, det kan være i form af ny viden som udvider ens egen horisont. Progression i faglighed handler i høj grad om kompetencer og forståelse for hvis man ikke har forstået den viden man har lært om kan man ikke anvende den, og kan man ikke anvende den forstår man ikke dens kompleksitet. Som undervisere skal vi flytte eleverne fra et stadie hvor de måske er præ-strukturelle til et niveau hvor de er relationelt tænkende hvilket vil sige at de går fra et 0-niveau til et niveau hvor de kan forbinde og anvende begreber og centrale analyse metoder. Men før vi som undervisere kan flytte eleverne, skal de være villige til at lære. Denne villighed fra elevernes side kan kun opstå hvis eleverne føler at de bliver taget seriøst og at de bliver udfordret på deres eget niveau. Derfor er det vigtigt at man som underviser forstår at optræde i forskellige roller over for forskellige elever på en gang, her kan man gøre brug af de fire læringsrum som Beck og Gottlieb præsenterede i \citep{Beck:2002}, endvidere bør man lede klassen jf. den situationsbestemte ledelse jf. \citep{Hersey1, Herse2}. Når først eleverne er inspirerede handler det om at give dem muligheder for at få den personlige oplevelse og give dem det rum der gør de kan reflektere over deres egen oplevelse derved skabe det fundament som Dewey beskriver giver anledning til læring.  Herved vil eleverne opnå ny viden og dermed ny indsigt som vil åbne faget for dem. Dette er kernen i den faglige progression. Den faglige progression opstår altså allerede i underviserens forberedelse af det enkelte forløb, hvor underviseren gør sig tanker om undervisningsformer, arbejdsstof, og hvor selve undervisningen tilrettelægges. men også empati og evnen til at fornemme hvor eleverne er er en naturlig del af det at skabe god progression for eleverne.

Gennem denne opgave har jeg søgt at motivere at eleverne har et behov for ledelse omend ledelsen foregår i tilrettelæggelsen af undervisningen \citep{EVA:2013, Meyer:2008, leder:2010, Alstrup:1997, DDS:2006, Hersey1, Herse2}.  Eller i selve afviklingen af en given aktivitet så er det alfa omega at man som underviser hjælper eleverne til at opnå den personlige oplevelse som kan starte en lærings process om man så er mere eller mindre styret af den læreplan man er underlagt så er det altid underviserens ansvar at brænde igennem til eleverne gennem spændende og nærværende undervisning.

Vi kan altså konkludere at den faglige progression er et samspil mellem mange elementer, vi kan snakke om hvordan man i sin forberedelse sikre elevernes faglige progression denne kan være dikteret af læreplanen eller den kan være mere op til den enkelte underviser, I faget fysik er vi bundet af fagets læreplan, og faget har dermed en naturlig progression indbygget i den måde kerne stoffet er struktureret på. Det er dog ønskværdigt at indbygge yderligere progression i sine forløb hvor vi gennem smarte valg af planlægningsværktøjer kan optimere vores process, og sikre progression for mange elevgrupper på en gang. Her er værktøjer som FIMME modellen, den didaktiske relationsmodel og 4MAT\textregistered ~de oplagte værktøjer som vil gøre livet lettere for os som undervisere. Sluttelig er der selve afviklingen hvor vi som undervisere står på mål for den tilrettelagte progression i faget. Her skal vi hele tiden tilpasse planer og niveau efter forholdene og eleverne således at elverne får bygget det højest mulige korthus. Dermed er vi altså også nødt til at hjælpe forskellige elever på forskellige måder. Her er det efter min over bedste overbevisning vigtigt at have kendskab til personlighedstyper, jf. \citep{MBTI, JTI, DDS:2006, Alstrup:1997, Ringstad:2002} samt ledelse af forskellige individer på forskellig måde jf. \citep{Hersey1, Herse2, Alstrup:1997, DDS:2006}. Med andre ord;

\begin{quote}
	``\emph{Progression i undervisningen handler om målrettet ledelse.}''
\end{quote}\vspace{.75cm}

\begin{flushright}
Thomas Mellergaard Amby
\end{flushright}